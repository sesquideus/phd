## Anotácia
Cieľom projektu je určenie funkcie pravdepodobnosti detekcie (*detection probability function -- DPF*)
meteorov pre systém celooblohových kamier AMOS.
Východiskovou časťou projektu je observačná expedícia, ktorú plánujeme uskutočniť
počas niektorého z význačných meteorických rojov na mieste
s dostatočne nízkym svetelným znečistením.

Na základe súčasného pozorovania meteorických rojov
kamerou systému AMOS, vizuálnymi pozorovateľmi a prípadne ďalšími metódami
budeme schopní určiť vzájomnú koreláciu detekcií.
Porovnaním výstupných súborov dát a kalibráciou s pomocou známych svetelných
zdrojov bude následne možné stanoviť limitnú magnitúdu a tvar funkcie pravdepodobnosti
detekcie meteoru v závislosti od jeho zdanlivej hviezdnej veľkosti.

V rámci riešenia projektu sa plánujeme zúčastniť na konferencii IMC 2021
a prezentovať priebežné výsledky formou ústneho príspevku alebo postera.

\hypertarget{dynamickuxe9-definovanie-dopadovuxfdch-oblasti-meteoritov-a-prachovuxfdch-ux10dastuxedc-pouux17eituxedm-duxe1t-z-celooblohovuxfdch-kamieramos}{%
\section{Dynamické definovanie dopadových oblasti meteoritov a
prachových častíc použitím dát z celooblohových
kamier~AMOS}\label{dynamickuxe9-definovanie-dopadovuxfdch-oblasti-meteoritov-a-prachovuxfdch-ux10dastuxedc-pouux17eituxedm-duxe1t-z-celooblohovuxfdch-kamieramos}}

Predložená práca sa zaoberá tvarom trajektórie meteoroidov počas tmavej
fázy letu, predovšetkým jej určeniu na základe dát získaných systémom
AMOS vyvinutým na DAA KAFZM FMFI UK. Hlavným cieľom práce bolo oboznámiť
sa s problematikou dynamiky meteoroidov a mikrometeoroidov pri vstupe do
atmosféry Zeme a určiť tvar a polohu ich dopadovej oblasti.

Bakalárska práca je logicky členená do piatich hlavných kapitol. Prvá a
druhá kapitola na primeranej úrovni zhŕňajú teoretické poznatky o malých
telesách Slnečnej sústavy a o dynamike a fenomenológii meteoroidov pri
vstupe do atmosféry. V tretej a štvrtej kapitole autorka popisuje
fyzikálny model preletu telesa zemskou atmosférou a jeho implementáciu v
programe (\(\mu\))m-Trajectory. V záverečnej kapitole je dôkladne
popísaná aplikácia programu na konkrétny prípad bolidu
\texttt{EN170420\_223923} Takisto sú v nej prezentované výsledky
analýzy.

\hypertarget{pripomienky-k-obsahu-pruxe1ce}{%
\subsection{Pripomienky k obsahu
práce}\label{pripomienky-k-obsahu-pruxe1ce}}

K obsahu práce nemám závažné výhrady. Členenie a logická náväznosť textu
sú na výbornej úrovni a deklarované ciele práce boli naplnené. Po
dôkladnom preštudovaní nachádzam len dva výraznejšie nedostatky.

\hypertarget{prachovuxe9-ux10dastice}{%
\subsubsection{Prachové častice}\label{prachovuxe9-ux10dastice}}

Na obrázku 20a, resp. 23 sú znázornené miesta dopadu simulovaných
prachových častíc, ktoré ležia prakticky na priamke. Pravdepodobne nejde
o skutočný fyzikálny jav, ale len o artefakt simulácie spôsobený
konštantným smerom a rýchlosťou vetra v modeli. Použitý model rýchlosti
vetra pravdepodobne nie je aplikovateľný na takúto veľkú oblasť zemského
povrchu.

Vzdialenosť miesta dopadu častice je potom zjavne priamo určená jej
hmotnosťou a smer je prakticky nezávislý. Uvádzať vzdialenosť na štyri
platné cifier je pri takejto presnosti modelu taktiež značne prehnané.

\hypertarget{diskusia}{%
\subsubsection{Diskusia}\label{diskusia}}

Tento nedostatok modelu sám o sebe nie je závažný -- je však potrebné
obmedzenia použitého modelu dôsledne popísať; prípadne aspoň teoreticky
navrhnúť, ako ich obísť alebo odstrániť (tu napríklad zjavne zahrnutím
lepšieho modelu vetra, ktorý by bol závislý aj na zemepisnej šírke a
dĺžke). Za najproblematickejšiu časť práce preto považujem vyhodnotenie
experimentálnych dát a diskusiu k nim. Na úrovni bakalárskej práce síce
nejde o kritický nedostatok, je ale dôležité uvedomiť si mieru platnosti
vlastných výsledkov.

\hypertarget{pripomienky-k-forme-pruxe1ce}{%
\subsection{Pripomienky k forme
práce}\label{pripomienky-k-forme-pruxe1ce}}

Práca je písaná v slovenskom jazyku na dobrej gramatickej a syntaktickej
úrovni. Odporúčam pracovať na schopnosti precízne formulovať myšlienky
vo vedeckom texte a vyvarovať sa používaniu vágnych tvrdení.

Oceňujem množstvo a umiestnenie referencií na publikované práce iných
autorov. Pri niektorých rovniciach však nie je z textu zrejmé, či ide o
vlastnú myšlienku autorky alebo o myšlienku prebratú. Takisto fakty, o
ktorých sa dá predpokladať, že sú čitateľovi zorientovanému v
meteorickej astronómii všeobecne známe, nie je nutné citovať.

\hypertarget{sec:technical}{%
\subsubsection{Technická poznámka}\label{sec:technical}}

\begin{itemize}
\tightlist
\item
  Citácie a odkazy na obrázky sú podľa všetkého písané ručne a nie
  vytvorené automaticky. V budúcich prácach silne odporúčam použiť
  zodpovedajúce softvérové riešenie, v záujme ušetrenia množstva
  zbytočnej práce a predídenia prípadným chybám.
\end{itemize}

\hypertarget{abstrakt}{%
\subsubsection{Abstrakt}\label{abstrakt}}

\begin{itemize}
\tightlist
\item
  Viacero chýbajúcich určitých členov v anglickej verzii.
\end{itemize}

\hypertarget{strana-13}{%
\subsubsection{Strana 13}\label{strana-13}}

\begin{itemize}
\tightlist
\item
  „Na rozdiel od planét však nie sú schopné ich pôsobením gravitácie“
  --- vhodnejšie by bolo napísať „svojím pôsobením“.
\end{itemize}

\hypertarget{strana-14}{%
\subsubsection{Strana 14}\label{strana-14}}

\begin{itemize}
\tightlist
\item
  Trpasličia planéta Ceres je v slovenčine ženského rodu.
\item
  Citácia (IAU, 2017) by nemala obsahovať názov publikácie
  sec.~\ref{sec:technical}.
\end{itemize}

\hypertarget{strana-15}{%
\subsubsection{Strana 15}\label{strana-15}}

\begin{itemize}
\tightlist
\item
  „{[}\ldots{}{]} sú uvoľnené excitované alebo ionizované častice,
  pozorovateľné optickými prístrojmi a radarovými meraniami.“ Priamo
  pozorovateľné nie sú častice, ale vyžiarené elektromagnetické žiarenia
  (pri pohľade na lampu nehovoríme o pozorovaní častíc žiarovky, ale
  vidíme svetlo).
\item
  „približne 42,5 km/s v mieste perihélia, ktorú dosahujú meteoroidy
  kometárneho pôvodu obiehajúce okolo Slnka“ Tu by sa hodilo zdôrazniť,
  že ide o teoreticky horný limit, nie všeobecnú charakteristiku.
\item
  Nepresná formulácia: „padajú ďalej k Zemi rýchlosťou danou gravitačným
  zrýchlením“.
\end{itemize}

\hypertarget{strana-16}{%
\subsubsection{Strana 16}\label{strana-16}}

\begin{itemize}
\tightlist
\item
  „{[}\ldots{}{]} kým nestratia väčšinu, prípadne celú hmotnosť, kedy
  končí svetlá fáza letu.“ Chýba kauzálna súvislosť.
\item
  Vágne, resp. nepresné tvrdenie „jasnosť meteoru je úmerná miere
  ablácie“.
\item
  Tento druh citácie nie je potrebný (je to všeobecne známa definícia, a
  takisto to nie je originálna myšlienka autora citovanej práce) „Veľmi
  jasné meteory {[}\ldots{}{]} sa nazývajú bolidy (Havrila, 2018).“
\end{itemize}

\hypertarget{strana-17}{%
\subsubsection{Strana 17}\label{strana-17}}

\begin{itemize}
\tightlist
\item
  „Prachové častice veľkosti od niekoľko mikrometrov až milimetrov“ --
  pri veľkosti rádovo niekoľko milimetrov už nie je možné hovoriť o
  prachu.
\end{itemize}

\hypertarget{strana-21}{%
\subsubsection{Strana 21}\label{strana-21}}

\begin{itemize}
\tightlist
\item
  Správne meno autora v referencii je „Jean-Baptiste Kikwaya“.
\end{itemize}

\hypertarget{strana-23}{%
\subsubsection{Strana 23}\label{strana-23}}

\begin{itemize}
\tightlist
\item
  Definícia v texte odporuje obrázku 5: „\(v_h\) je vertikálna zložka,
  kladná v smere nahor“
\end{itemize}

\hypertarget{strana-26}{%
\subsubsection{Strana 26}\label{strana-26}}

\begin{itemize}
\tightlist
\item
  Netriviálna rovnica (6) nemá uvedený zdroj a nie je odvodená v texte.
\end{itemize}

\hypertarget{strana-27}{%
\subsubsection{Strana 27}\label{strana-27}}

\begin{itemize}
\tightlist
\item
  Netriviálna rovnica (11) nemá uvedený zdroj a nie je odvodená v texte.
\end{itemize}

\hypertarget{strana-31}{%
\subsubsection{Strana 31}\label{strana-31}}

\begin{itemize}
\tightlist
\item
  Python sa podľa štandardu píše s veľkým prvým písmenom.
\item
  „namiesto integračných krokov cez vzdialenosť (výšku) \(\mathrm{d}h\)
  prebieha výpočet cez časové kroky \(\mathrm{d}t\)“ -- z tohoto dôvodu
  by bolo vhodné v časti 3.2 uviesť rovnice s \(\mathrm{d}t\), nie
  všeobecný popis.
\item
  Obrázok 9: správny termín je \emph{používateľ}, nie \emph{užívateľ}
  programu.
\end{itemize}

\hypertarget{strana-32}{%
\subsubsection{Strana 32}\label{strana-32}}

\begin{itemize}
\tightlist
\item
  „poznať fyzikálne charakteristiky tekutiny“ -- vhodnejšie by bolo
  hovoriť o \emph{prostredí}
\end{itemize}

\hypertarget{strana-34}{%
\subsubsection{Strana 34}\label{strana-34}}

\begin{itemize}
\tightlist
\item
  Referencia má byť správne (ECMWF, 2021) (viď Technickú poznámku).
\end{itemize}

\hypertarget{strana-36}{%
\subsubsection{Strana 36}\label{strana-36}}

\begin{itemize}
\tightlist
\item
  Vyjadrenie „Do svetlej fázy vstúpil vo výške 91,8 km nad zemou západne
  od zenitu“ nemá zmysel bez udania pozorovateľa (v tomto prípade
  zjavne stanica Važec).
\end{itemize}

\hypertarget{strana-41}{%
\subsubsection{Strana 41}\label{strana-41}}

\begin{itemize}
\tightlist
\item
  „Jedná sa o \ldots{}“ \(\rightarrow\) „Ide o \ldots{}“
\end{itemize}

\hypertarget{strana-43}{%
\subsubsection{Strana 43}\label{strana-43}}

\begin{itemize}
\tightlist
\item
  Obrázok 16b: chýba určenie polynomickej funkcie a vysvetlenie, čo sú
  jej nezávislé premenné
\end{itemize}

\hypertarget{strana-44}{%
\subsubsection{Strana 44}\label{strana-44}}

\begin{itemize}
\tightlist
\item
  Vo vedeckej publikácii je primeranejšie uvádzať čas v sekundách,
  prípadne iných jednotkách vhodných pre danú škálu.
\end{itemize}

\hypertarget{otuxe1zky}{%
\subsection{Otázky}\label{otuxe1zky}}

K práci mám nasledujúce otázky:

\hypertarget{ruxfdchlosux165-pri-vstupe}{%
\subsubsection{Rýchlosť pri vstupe}\label{ruxfdchlosux165-pri-vstupe}}

(Strana 15) Rozpätie možných rýchlostí meteoroidov pri vstupe do
atmosféry je autorkou uvedené ako
\SIrange{11.2}{72.8}{\kilo\metre\per\second}.

\begin{itemize}
\tightlist
\item
  Ide o vlastný výpočet autorky, alebo sú tieto hodnoty prevzaté?
\item
  Prečo nie je možná menšia, resp. väčšia rýchlosť?
\end{itemize}

\hypertarget{viux10f-poznuxe1mka-2}{%
\subsubsection{(viď poznámka 2)}\label{viux10f-poznuxe1mka-2}}

V Ako by sa to dalo opraviť?

\hypertarget{zuxe1ver}{%
\subsection{Záver}\label{zuxe1ver}}

Práca je napísaná presne, zrozumiteľne a na odbornej úrovni. Študentka
preukázala porozumenie použitým matematickým metódam a algoritmom a je
schopná ich aplikovať na získané experimentálne dáta a vyvodiť z nich
vedecké závery. Napriek množstvu drobných formálnych nedostatkov
konštatujem, že práca dosiahle ciele vytýčené v zadaní a spĺňa všeobecné
požiadavky kladené na bakalársku prácu.

Po úspešnej obhajobe ju odporúčam hodnotiť známkou \textbf{A}.

~

V Bratislave, 2021--06--01

\hfill Mgr. Martin Baláž

\hfill KAFZM FMFI UK
